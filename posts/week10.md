# მე-10 კვირის შეჯამება

## ლექცია: ვები (ნაწილი 2)
როგორ იგებს კომპიუტერი, რომელი საიტი რომელ მისამართზეა. რა ფუნქციებს და როგორ ასრულებენ ბრაუზერები. გარდა ამისა, ამ კვირას დავიწყეთ განხილვა პირადი ინფორმაციისა და ონლაინ საქმიანობის უსაფრთხოებასთან დაკავშირებით. ლექციის მონახაზის და დამატებითი ინფორმაციის ნახვა შეგიძლიათ [აქ](../lectures/web2.md).

ლექციის დროს რამდენიმე საინტერესო კითხვა დაისვა, უმეტესი ნაწილი ჩავამატე შეჯამებაში, მაგრამ ერთ-ერთს ადგილი ვერ ვუპოვე - [რა განსხვავებაა IPv4 და IPv6 შორის](https://mashable.com/2011/02/03/ipv4-ipv6-guide/)

## სემინარი: ობიექტები
თითქმის დავასრულეთ ჯავასკრიპტის ცენტრალური ფუნქციონალის შესწავლა! ამჯერად ერთ-ერთ ყველაზე მნიშვნელოვან ნაწილს გავეცანით.

- [პირველი სემინარის კოდი](https://stackblitz.com/edit/js-q92tyd?file=index.js)
- [მეორე სემინარის კოდი](https://stackblitz.com/edit/js-xgpk9z?file=index.js)

> პირველი და მეორე სემინარი შეიძლება ქრონოლოგიურად არ ემთხვეოდეს, ვერ გავიხსენე რომელი რომელია :)

ობიექტების შეჯამება შეგიძლიათ ნახოთ [ამ გვერდზე](https://developer.mozilla.org/en-US/docs/Learn/JavaScript/Objects/Basics).

## დამატებით: CSS და JS ბიბლიოთეკები
პროგრამირებაში ყველაზე სახალისო ნაწილი ის არის, რომ ჩვენზე ბევრად უფრო გამოცდილი და პროფესიონალი "კოლეგების" კოდი შეგვიძლია გამოვიყენოთ. [ამ გვერდზე](../resources/libraries) რამდენიმე მაგალითი გავაერთიანე.

კიდევ ერთხელ დავაზუსტებ, რომ ეს პლაგიატი არ არის :) ზოგადად, პლაგიატი მითვისებაა და არა გამოყენება.

## დავალება
ამ კვირას შემოწმებადი დავალება არ გექნებათ, მაგრამ გაგვიხარდება თუ თავისუფალ დროს პროდუქტიულად გამოიყენებთ:
- თუ კომფორტულად გრძნობთ გავლილ მასალასთან თავს და დაგაინტერესათ ბიბლიოთეკებმა, სცადეთ რამდენიმეს გამოყენება. არ მოგერიდოთ კითხვების მოწერა
- შეიძლება ინტერნეტსა და ვებთან დაკავშირებით მეტი თეორია გაინტერესებთ. გაეცანით ლექციაში დართულ ბმულებს ან დასვით კითხვა [დისკუსიების ჯგუფში](https://www.facebook.com/groups/754121422084290/).
- თუ რომელიმე კვირას ჩავარდნა გქონდათ, გადაუყევით მასალებს კლასრუმსა და ხანის აკადემიაზე, რომ კურსის დარჩენილი ნაწილს უფრო თავდაჯერებული შეხვდეთ